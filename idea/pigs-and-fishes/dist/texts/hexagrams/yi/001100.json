{"number":62,"id":"001100","hex":"䷽","title":{"fanti":"小過","jianti":"小过","pinyin":"xiǎo guò","wadeGiles":"Hsiao Kuo","english":"Preponderance of the Small"},"structure":{"above":"zhen","below":"gen"},"description":"","meta":{"host":[{"line":5,"governingRuler":true}],"element":"wood","month":{"lunar":1,"solar":"February"},"relationships":{"opposite":61,"inverse":62,"mutual":28}},"judgement":{"text":"小過：亨，利貞，可小事，不可大事。飛鳥遺之音，不宜上宜下，大吉。","commentary":"彖曰：小過，小者過而亨也。過以利貞，與時行也。柔得中，是以小事吉也。\n剛失位而不中，是以不可大事也。有飛鳥之象焉，有飛鳥遺之音，不宜上宜下，大吉；上逆而下順也。"},"image":{"text":"象曰：山上有雷，小過；君子以行過乎恭，喪過乎哀，用過乎儉。","commentary":""},"lines":[{"number":1,"host":false,"text":"初六：飛鳥以凶。","commentary":"象曰：飛鳥以凶，不可如何也。"},{"number":2,"host":false,"text":"六二：過其祖，遇其妣；不及其君，遇其臣；無咎。","commentary":"象曰：不及其君，臣不可過也。"},{"number":3,"host":false,"text":"九三：弗過防之，從或戕之，凶。","commentary":"象曰：從或戕之，凶如何也。"},{"number":4,"host":false,"text":"九四：無咎，弗過遇之。往厲必戒，勿用永貞。","commentary":"象曰：弗過遇之，位不當也。往厲必戒，終不可長也。"},{"number":5,"host":true,"text":"六五：密雲不雨，自我西郊，公弋取彼在穴。","commentary":"象曰：密雲不雨，已上也。"},{"number":6,"host":false,"text":"上六：弗遇過之，飛鳥離之，凶，是謂災眚。","commentary":"象曰：弗遇過之，已亢也。"}]}