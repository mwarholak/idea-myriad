{"number":50,"id":"011101","hex":"䷱","title":{"fanti":"鼎","jianti":"鼎","pinyin":"dǐng","wadeGiles":"Ting","english":"The Caldron"},"structure":{"above":"li","below":"sun"},"description":"","meta":{"host":[{"line":5,"governingRuler":true}],"element":"fire","month":{"lunar":6,"solar":"July"},"relationships":{"opposite":3,"inverse":49,"mutual":43}},"judgement":{"text":"鼎：元吉，亨。","commentary":"彖曰：鼎，象也。以木巽火，亨飪也。聖人亨以享上帝，而大亨以養聖賢。巽而耳目聰明，柔進而上行，得中而應乎剛，是以元亨。"},"image":{"text":"象曰：木上有火，鼎；君子以正位凝命。","commentary":""},"lines":[{"number":1,"host":false,"text":"初六：鼎顛趾，利出否，得妾以其子，無咎。","commentary":"象曰：鼎顛趾，未悖也。利出否，以從貴也。"},{"number":2,"host":false,"text":"九二：鼎有實，我仇有疾，不我能即，吉。","commentary":"象曰：鼎有實，慎所之也。我仇有疾，終無尤也。"},{"number":3,"host":false,"text":"九三：鼎耳革，其行塞，雉膏不食，方雨虧悔，終吉。","commentary":"象曰：鼎耳革，失其義也。"},{"number":4,"host":false,"text":"九四：鼎折足，覆公餗，其形渥，凶。","commentary":"象曰：覆公餗，信如何也。"},{"number":5,"host":true,"text":"六五：鼎黃耳金鉉，利貞。","commentary":"象曰：鼎黃耳，中以為實也。"},{"number":6,"host":false,"text":"上九：鼎玉鉉，大吉，無不利。","commentary":"象曰：玉鉉在上，剛柔節也。"}]}