{"number":54,"id":"110100","hex":"䷵","title":{"fanti":"歸妹","jianti":"归妹","pinyin":"guī mèi","wadeGiles":"Kuei Mei","english":"The Marrying Maiden"},"structure":{"above":"zhen","below":"tui"},"description":"","meta":{"host":[{"line":5,"governingRuler":true}],"element":"wood","month":{"lunar":9,"solar":"October"},"relationships":{"opposite":53,"inverse":53,"mutual":63}},"judgement":{"text":"歸妹：征凶，無攸利。","commentary":"彖曰：歸妹，天地之大義也。天地不交，而萬物不興，歸妹人之終始也。說以動，所歸妹也。征凶，位不當也。無攸利，柔乘剛也。"},"image":{"text":"象曰：澤上有雷，歸妹；君子以永終知敝。","commentary":""},"lines":[{"number":1,"host":false,"text":"初九：歸妹以娣，跛能履，征吉。","commentary":"象曰：歸妹以娣，以恆也。跛能履吉，相承也。"},{"number":2,"host":false,"text":"九二：眇能視，利幽人之貞。","commentary":"象曰：利幽人之貞，未變常也。"},{"number":3,"host":false,"text":"六三：歸妹以須，反歸以娣。","commentary":"象曰：歸妹以須，未當也。"},{"number":4,"host":false,"text":"九四：歸妹愆期，遲歸有時。","commentary":"象曰：愆期之志，有待而行也。"},{"number":5,"host":true,"text":"六五：帝乙歸妹，其君之袂，不如其娣之袂良，月幾望，吉。","commentary":"象曰：帝乙歸妹，不如其娣之袂良也。其位在中，以貴行也。"},{"number":6,"host":false,"text":"上六：女承筐無實，士刲羊無血，無攸利。","commentary":"象曰：上六無實，承虛筐也。"}]}