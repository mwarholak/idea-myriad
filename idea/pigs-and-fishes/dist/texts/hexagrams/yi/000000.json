{"number":2,"id":"000000","hex":"䷁","title":{"fanti":"坤","jianti":"坤","pinyin":"kūn","wadeGiles":"K'un","english":"The Receptive"},"structure":{"above":"kun","below":"kun"},"description":"文言曰：坤至柔，而動也剛，至靜而德方，後得主而有常，含萬物而化光。坤其道順乎？承天而時行。\n積善之家，必有餘慶；積不善之家，必有餘殃。\n臣弒其君，子弒其父，非一朝一夕之故，其所由來者漸矣，由辯之不早辯也。\n易曰：「履霜堅冰至。」蓋言順也。\n直其正也，方其義也。君子敬以直內，義以方外，敬義立，而德不孤。\n「直，方，大，不習無不利」；則不疑其所行也。\n陰雖有美，含之；以從王事，弗敢成也。地道也，妻道也，臣道也。\n地道無成，而代有終也。\n天地變化，草木蕃；天地閉，賢人隱。\n易曰：「括囊；無咎，無譽。」蓋言謹也。\n君子黃中通理，正位居體，美在其中，而暢於四支，發於事業，美之至也。\n陰疑於陽，必戰。為其嫌於無陽也，故稱龍焉。猶未離其類也，故稱血焉。\n夫玄黃者，天地之雜也，天玄而地黃。","meta":{"host":[{"line":2,"governingRuler":true}],"element":"earth","month":{"lunar":10,"solar":"November"},"relationships":{"opposite":1,"inverse":2,"mutual":2}},"judgement":{"text":"坤：元，亨，利牝馬之貞。君子有攸往，先迷後得主，利西南得朋，東北喪朋。安貞，吉。","commentary":"彖曰：至哉坤元，萬物資生，乃順承天。坤厚載物，德合無疆。含弘光大，品物咸亨。牝馬地類，行地無疆，柔順利貞。君子攸行，先迷失道，後順得常。西南得朋，乃與類行；東北喪朋，乃終有慶。安貞之吉，應地無疆。"},"image":{"text":"象曰：地勢坤，君子以厚德載物。","commentary":""},"lines":[{"number":1,"host":false,"text":"初六：履霜，堅冰至。","commentary":"象曰：履霜堅冰，陰始凝也。馴致其道，至堅冰也。"},{"number":2,"host":true,"text":"六二：直，方，大，不習無不利。","commentary":"象曰：六二之動，直以方也。不習無不利，地道光也。"},{"number":3,"host":false,"text":"六三：含章可貞。或從王事，無成有終。","commentary":"象曰：含章可貞；以時發也。或從王事，知光大也。"},{"number":4,"host":false,"text":"六四：括囊；無咎，無譽。","commentary":"象曰：括囊無咎，慎不害也。"},{"number":5,"host":false,"text":"六五：黃裳，元吉。","commentary":"象曰：黃裳元吉，文在中也。"},{"number":6,"host":false,"text":"上六：戰龍於野，其血玄黃。","commentary":"象曰：戰龍於野，其道窮也。"},{"number":7,"host":false,"text":"用六：利永貞。","commentary":"象曰：用六永貞，以大終也。"}]}