{"number":55,"id":"101100","hex":"䷶","title":{"fanti":"豐","jianti":"丰","pinyin":"fēng","wadeGiles":"Fêng","english":"Abundance [Fullness]"},"structure":{"above":"zhen","below":"li"},"description":"","meta":{"host":[{"line":5,"governingRuler":true}],"element":"wood","month":{"lunar":6,"solar":"July"},"relationships":{"opposite":59,"inverse":56,"mutual":28}},"judgement":{"text":"豐：亨，王假之，勿憂，宜日中。","commentary":"彖曰：豐，大也。明以動，故豐。王假之，尚大也。勿憂宜日中，宜照天下也。日中則昃，月盈則食，天地盈虛，與時消息，而況於人乎？況於鬼神乎？"},"image":{"text":"象曰：雷電皆至，豐；君子以折獄致刑。","commentary":""},"lines":[{"number":1,"host":false,"text":"初九：遇其配主，雖旬無咎，往有尚。","commentary":"象曰：雖旬無咎，過旬災也。"},{"number":2,"host":false,"text":"六二：豐其蔀，日中見斗，往得疑疾，有孚發若，吉。","commentary":"象曰：有孚發若，信以發志也。"},{"number":3,"host":false,"text":"九三：豐其沛，日中見沫，折其右肱，無咎。","commentary":"象曰：豐其沛，不可大事也。折其右肱，終不可用也。"},{"number":4,"host":false,"text":"九四：豐其蔀，日中見斗，遇其夷主，吉。","commentary":"象曰：豐其蔀，位不當也。日中見斗，幽不明也。遇其夷主，吉；行也。"},{"number":5,"host":true,"text":"六五：來章，有慶譽，吉。","commentary":"象曰：六五之吉，有慶也。"},{"number":6,"host":false,"text":"上六：豐其屋，蔀其家，窺其戶，闃其無人，三歲不覿，凶。","commentary":"象曰：豐其屋，天際翔也。窺其戶，闃其無人，自藏也。"}]}